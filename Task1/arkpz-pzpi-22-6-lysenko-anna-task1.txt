1. Business Requirements
1.1 Background
Сучасний світ значною мірою залежить від природного газу, який є основним джерелом енергії для більшості житлових комплексів, забезпечуючи потреби мешканців у опаленні, приготуванні їжі та гарячому водопостачанні. Проте використання газу несе ризики, пов'язані з можливими витоками, які можуть спричинити серйозні наслідки, зокрема пожежі, вибухи або отруєння мешканців. Ці ризики особливо актуальні для багатоквартирних будинків, де високий ступінь щільності населення збільшує потенційні наслідки аварій.
У зв’язку з цим виникає потреба в інноваційному підході, який дозволить оперативно, точно та надійно ідентифікувати можливі витоки газу.
Мета створення системи  забезпечення безпеки мешканців житлових комплексів шляхом автоматизації процесу виявлення витоків газу на ранніх стадіях. Продукт має забезпечити своєчасне інформування про загрозу, що дозволить уникнути нещасних випадків та покращить загальний рівень безпеки.
Головна ідея розробки  створити програмну систему, яка інтегрує датчики витоку газу, централізовану обробку даних і автоматичне повідомлення аварійних служб та мешканців. Система буде адаптована для житлових комплексів, враховуючи їхні особливості: компактність газових мереж, високу щільність споживачів та потребу в зручному способі сповіщення.

1.2 Business Opportunity
Ринок безпеки та автоматизації для житлових комплексів демонструє стабільне зростання. Попит на системи моніторингу та безпеки, включаючи газові детектори, зростає через підвищену обізнаність споживачів про ризики, пов'язані з витоками газу, та посилення законодавчих норм у цій галузі. Житлові комплекси, зокрема багатоповерхові будинки, є критичним сегментом ринку, оскільки забезпечення їх безпеки є пріоритетним як для мешканців, так і для керуючих компаній.
На ринку вже представлені такі рішення:
1.	Індивідуальні газові детектори для квартир. Вони є недорогими, але обмежені в можливостях, оскільки не інтегруються в загальну систему житлового комплексу. Більшість з них має спрощену звукову систему сповіщення про витоки газу.
2.	Системи промислового моніторингу газу. Ці рішення складні й дорогі, що робить їх непридатними для побутового використання.
3.	Системи "розумний дім". Вони пропонують інтеграцію з іншими компонентами, але вимагають суттєвих інвестицій і недоступні для більшості споживачів у середньому ціновому сегменті.
Після аналізу аналогів можна сказати, що перевагами розроблюваного продукту можуть стати спеціалізація саме для житлових комплексів і врахування їхніх унікальних потреби, інтеграція на рівні будинку або комплексу, з охопленням як індивідуальних квартир, так і загальних комунікацій, оптимізація архітектури системи, що дозволить продукту бути доступнішим за ціною, ніж складні комерційні аналоги, автоматичне ідентифікування витоків та сповіщення відповідальних служб й мешканців у реальному часі забезпечить оперативніші реакції на можливі загрози.
Модель монетизації може бути побудована за такими принципами:
1.	Продаж ліцензій. Програмний продукт пропонується житловим комплексам, керуючим компаніям на умовах одноразової покупки або щорічної ліцензії.
2.	Абонентська плата за обслуговування. Клієнти сплачують щомісячний платіж за підтримку системи, оновлення ПЗ та доступ до сервісів сповіщення.
3.	Партнерські програми. Співпраця з забудовниками, які інтегрують систему як частину стандартного оснащення новобудов.
4.	Модульні доповнення. Додаткові послуги (наприклад, інтеграція з іншими системами безпеки) можуть продаватися окремо.
Ринок систем безпеки для житлових комплексів має високий потенціал через зростаючу потребу у сучасних технологіях, здатних забезпечити як захист життя, так і збереження майна. Продукт відповідає сучасним тенденціям автоматизації, що робить його конкурентоспроможним і привабливим для широкого кола споживачів.
Продукт може приносити стабільний прибуток через багаторівневу модель монетизації та перспективу довгострокового обслуговування клієнтів. Крім того, він відкриває можливості для розширення бізнесу, включаючи розробку нових функцій або вихід на суміжні ринки (наприклад, комерційна нерухомість).

2. Vision of the Solution
2.1 Vision Statement
Програмна система для виявлення витоків газу в житлових комплексах – це інноваційне рішення, яке спрямоване на забезпечення максимальної безпеки мешканців та їхнього майна. Система дозволяє автоматично моніторити стан газових мереж, своєчасно виявляти потенційні витоки та оперативно сповіщати про них відповідальні сторони.  
Мета продукту – мінімізувати ризики, пов'язані з витоками газу, забезпечити спокій мешканців житлових комплексів та підтримати керуючі компанії в їхніх зусиллях зі створення безпечного середовища.  
Значення продукту:  
1.	Для мешканців будинків є важливим підвищення рівня безпеки та впевненості у захисті їхніх домівок.  
2.	Для керуючих компаній значущим фактором є забезпечення відповідності норм безпеки, оптимізація витрат на перевірки газових систем та можливість оперативного реагування на аварійні ситуації.  
3.	Для забудовників важливо запропонувати конкурентну перевагу, включивши сучасні системи безпеки в інфраструктуру новобудов.  
Результатом впровадження програмної системи стане автоматизація виявлення витоків газу, що замінить застарілі методи ручної перевірки, своєчасне виявлення та інформування про витоки зменшить ризики аварій, економічних збитків та шкоди здоров'ю. Також система сприятиме створенню довіри до керуючих організацій і забудовників. 
Цей продукт поєднує потреби безпеки, технологічні інновації та доступність, роблячи сучасні стандарти безпеки досяжними для більшості житлових комплексів. Він базується на реальних потребах ринку, стратегічних цілях розвитку автоматизації та забезпечує баланс між витратами, функціональністю та ефективністю.

2.2 Major Features
MF-1. Автоматичне виявлення витоків газу за допомогою IoT-сенсорів.
MF-2. Оперативне сповіщення мешканців про витоки газу.
MF-3. Автоматичне інформування аварійних служб через передачу сигналу тривоги до аварійних служб або відповідальних керуючих осіб.
MF-4. Моніторинг стану газових мереж житлового комплексу.
MF-5. Локалізація джерела витоку.
MF-6. Генерація регулярних звітів про стан газової системи.
MF-7. Надання рекомендаційних дій у разі аварії.

3. Scope and Limitations
3.1 Scope of Initial Release
До рамок первинного випуску входить реалізація функціональності серверної частини та ІоТ клієнта.
Серверна частина:
a)	Обробка даних IoT-сенсорів (основна бізнес-логіка) полягає в прийомі та аналізі даних про концентрацію газу у повітрі приміщень, отриманих від IoT-сенсорів. У разі виявлення відхилень у концентрації газу від безпечних рівнів здійснюється автоматичне реагування.
b)	Надсилання до мобільного додатку оперативних повідомлень мешканцям про виявлення витоків та автоматичне інформування аварійних служб або відповідальних керуючих осіб.
c)	Генерація звітів про стан газової системи, що може містити історії аномальних подій для аналізу роботи системи. 
d)	Додавання, управління та надання інформації про зони, що містять газові системи.
e)	Створення та управління обліковими записами мешканців житлового комплексу, керуючих осіб, представників аварійних служб.
ІоТ клієнта:
a)	Збір та передача до серверної частини даних про концентрацію газу у повітрі приміщень.

